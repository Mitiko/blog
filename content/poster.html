<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Rila cleanup</title>
    <link rel="stylesheet" href="/base.css">
</head>
<body>
<main>
<h1>Почистване на Рила</h1>

<p>НА ВНИМАНИЕТО на всички запалени болдър маниаци, кучета, хоби катерачи и любители на Кирилова поляна!</p>
<p>На 13/07 (Събота) ще се организира първото по рода си катерачно събитие у нас, което не включва катерене… УЖАС..</p>
<p>Шегичка - катеренето ще е за най-заслужилите.</p>
<p>Въпросното събитие ще бъде масово почистване на територията на ПП Рилски манастир, в частност Кирилова поляна, черните пътища, които тръгват над нея и на последно място - нашите любими болдъри и около тях.</p>
<p>Както всяко почистване предполага, ще има огромен фокус върху събирането на отпадъци, които нямат място в гората, по пътя или на различните огнища. Нестандартната част от събитието ще е измиването на хватките на някои от най-популярните болдъри на обекта, чиито списък ще може да намерите в края на това писание. (Това ще означава, че съответния уиикенд 13/14 тези камъни няма да могат да се катерят, предварително се извиняваме на всички проектиращи, за отлагането на тяхното преминаване.)</p>
<p>Поради доброволния характер на мероприятието ще се радваме всички участващи сами да си осигурят подходящи консумативи и оръдия на труда.</p>
<p><i>Програмата ще бъде добавена...</i></p>
<p>Болдърите, които ще бъдат измити са:</p>
<p>На Реката: Бездната, Маската, Рилски спортист, Юрган, Килера, Уиски бара, Шогун, Гипс, Апче, Пясъчен часовник, Ice Age</p>
<p>На Моста: Може би, Едва ли не( и разновидностите), Къде отиваш, ОФФ, Забавен кадър, Лайняня, Плажа, Нема леб, Пишман турист, Evergreen, Магнолия</p>
</main>
</body>
</html>